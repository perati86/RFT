<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0"> 
    <title>Amőba követelményspecifikáció</title>
</head>
<body>
    <h1 style="text-align: center;">Amőba követelményspecifikáció</h1>
    <h2>Jelenlegi helyzet leírása</h2>
    <p>Az amőba játék számos előnyös tulajdonsággal rendelkezik, amelyek miatt sokan élvezik és játsszák, bármely korosztályról is legyen szó. Köszönhető ez többek között a rendkívül egyszerű játékszabályoknak, amelyeket könnyen és gyorsan meg lehet tanulni. A szórakoztatás mellett pedig még különböző készségeket is fejleszt, hiszen a játékosoknak számos logikai és matematikai készségüket kell használniuk, például a minta felismerését, számszéria létrehozását, és a győzelmi stratégiák kidolgozását.</p>
    <p>Az amőba játékot leggyakrabban fizikai formában játszák, például papíron vagy táblajátékként. Az online játék lehetősége, személyes statisztikák követése minél egyszerűbb formában kevés helyen elérhető.</p>

    <h2>Vágyálomrendszer leírása</h2>
    <p>A project célja egy amőba játék fejlesztése, amely lehetőséget biztosít a felhasználóknak a játék minél egyszerűbb elérhetőségére. Ez azért tekinthető fontosnak, mert az amőba egy gyors és dinamikus játék, amely nem igényel hosszú időt egy parti lejátszásához, így könnyen beilleszthető rövid időszakokba is, amikor éppen csak egy kis időnk van és kikapcsolódni vágyunk. A felhasználók kedvük szerint élvezhetik az amőba játékot, ellenfelekkel versenyezhetnek, barátaikkal vagy akár a gép ellen, illetve a mérkőzéseikről automatikus játékstatisztikák készülnek.</p>

    <h2>Jelenlegi üzleti folyamatok modellje</h2>
    <p>Manapság az embereknek nincs elég idejük egy új hobbira, csak alkalmi dolgokkal foglalják le magukat. 
        Ezért alkottuk meg ezt az amőba játékot, amely tökéletes kikapcsolódási lehetőséget nyújthat, és egy átlagos böngészőből indítható. Leváltva ezzel fizikai formában zajló táblajátékokat, ahol a játékosok az X és O jelzéseket egy papírlapon helyezik el. A játék végeztével pedig manuálisan rögzítik a győzelmet, döntetlent vagy vereséget.
        </p>

    <h2>Igényelt üzleti folyamatok modellje</h2>
    <p>Az új rendszer célja a folyamatok optimalizálása és digitalizálása, azaz online lehetőségeket biztosítani a játékosoknak, automatizálni a játékstatisztikák kezelését.</p>

    <h2>Követelménylista</h2>
    <h3>Funkcionális követelmények</h3>
    <p>Felhasználói regisztráció és bejelentkezés: A felhasználóknak lehetőségük van regisztrálni az alkalmazásba. Bejelentkezés után a rendszer azonosítja és nyomon követi a felhasználókat.</p>
    <p>Amőba játék: Két játékos közötti, illetve a gép elleni online amőba játék lehetősége. A játékosok váltakozva helyeznek el X és O jelzéseket a táblán. Játék eredményének kihirdetése (győzelem, döntetlen vagy vereség).</p>
    <p>Játékstatisztikák: A rendszer rögzíti a felhasználók játékstatisztikáit, a végeredményeket, a játék módját, illetve az időpontot.</p>

    <h3>Nem funkcionális követelmények</h3>
    <p>Teljesítmény: Az alkalmazásnak gyorsan kell reagálnia a felhasználók interakcióira.
        A játékmenetnek zökkenőmentesnek kell lennie a késlekedések elkerülése érdekében.
        </p>
    <p>Felhasználói élmény: A felhasználói felületnek intuitívnak és könnyen kezelhetőnek kell lennie.</p>
    <p>Biztonság: Felhasználói adatok biztonságos tárolása és kezelése. Az alkalmazásnak ellenállónak kell lennie az alapvető webbiztonsági támadásokkal szemben.</p>

    <h2>Fogalomszótár</h2>
    <p>Amőba játék: Az online játék, ahol két játékos váltakozva helyez el X és O jelzéseket egy 3x3-as táblán, a győztes az, aki először eléri a három egyforma jelzést egy sorban, oszlopban vagy átlósan.</p>
    <p>Felhasználó: Az alkalmazás regisztrált vagy bejelentkezett használója.</p>
    <p>Játékstatisztika: A felhasználó játékokra vonatkozó statisztikái, például győzelmek, vereségek és döntetlenek száma.</p>
    
    
</body>
</html>
